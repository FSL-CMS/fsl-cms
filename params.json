{"tagline":"FSL CMS je webová aplikace určená pro sportovní hasičské ligy.","note":"Don't delete this file! It's used internally to help with page regeneration.","google":"","body":"**FSL CMS** (FireSport League Content Management System) je webová aplikace určená pro většinu **hasičských sportovních lig**. Aplikace funguje jako **běžné webové stránky** s tím, že poskytuje snadnou možnost prezentování informací a výsledků ze závodů, článků, fotografií ze závodů, sportovních statistik atd. Prostě všechno, co je potřeba pro **správné webovky každé hasičské ligy**.\r\n\r\nChcete se podívat, [jak snadno se FSL CMS instaluje](wiki/Instalace)?\r\n\r\n## Hlavní funkce FSL CMS\r\n* Vedení článků - oznámení pro družstva, pozvánky na závody, atd.\r\n* Vedení závodů k jednotlivým ročníkům ligy. Včetně rekordů, mapy, automatické registrace družstev na závody. Je možné použít pro všechny soutěžní disciplíny, kde se běží na terče a výsledky se bodují do celkového hodnocení.\r\n* Automatické vedení průběžných výsledků ligy. Stačí zadávat výsledné časy ze závodů.\r\n* Všechna nastavení se provádí přes vestavěné webové rozhraní. Žádné programování.\r\n* Snadné nastavení vzhledu webu. Stačí upravit jednu HTML stránku.\r\n* Snadná [instalace](wiki/Instalace). Stačí nahrát stránky na internet a nastavit základní informace pro připojení k databázi a je to.\r\n* Cena. FSL CMS je **zdarma**.\r\n* [Přehled všech vlastností FSL CMS](wiki/Vlastnosti).\r\n\r\n## Přednosti a výhody FSL CMS oproti obecným redakčním systémům\r\n* Stránky jsou speciálně vytvořeny pro sportovní hasičské ligy. Žádné zbytečnosti navíc.\r\n* Žádné složité nastavení, jenom vyplníte údaje o své lize - název, sportovní kategorie, pravidla, ... Žádné složité bádání nad magickými nastaveními.\r\n* Automatický provoz. Všechny statistiky a výsledky se zpracovávají automaticky. Rezervace startovního pořadí se sama otevře 14 dní před začátkem závodu.\r\n* Bezpečnost. Aplikace je postavená na Nette Frameworku, který si na bezpečnosti zakládá.\r\n* Všechno je v češtině.\r\n\r\n## Přednosti a výhody FSL CMS oproti nově vytvářeným stránkám na zakázku\r\n* FSL CMS je již vytvořen. Není potřeba vynakládat žádné finanční náklady.\r\n* FSL CMS je již vytvořen. Není potřeba čekat, až vám někdo \"spíchne\" nějaké webovky.\r\n* FSL CMS je již vytvořen a vyzkoušen. Systém je již několik let používán a aktualizován.\r\n\r\n## A jak je to všechno možné?\r\nFSL CMS nejdříve vzniklo jako běžné webové stránky jedné hasičské ligy. Od začátku vznikaly s velkým ohledem na pohodlí správců stránek a velkou užitnou hodnotu. Po čase se stejné stránky použily i pro další hasičskou ligu, ovšem s jiným vzhledem samozřejmě. Udržovat dvoje skoro stejné stránky bylo pracné a tak bylo vhodné vyčlenit společné jádro stránek a umožnit snadné začlenění požadavků na konkrétní ligu. Tak vznikl FSL CMS, který je nyní k dispozici pro všechny hasičské sportovní ligy.\r\n\r\n## Ligy, které běží na FSL CMS\r\n* [Krušnohorská liga](http://krusnohorskaliga.cz/) - funguje již od roku 2011.\r\n    * Jedna soutěžní disciplína, měnící se body a soutěžní kategorie v průběhu ročníků.\r\n* [Podřipská hasičská liga](http://podripskaliga.cz/) - funguje od roku 2012.\r\n    * Několik soutěžních disciplín, různé účasti kategorií v těchto disciplínách v průběhu ročníků.","name":"FSL CMS"}